2512 S. AUGUS'I'INI EPISCOPI

intervalla miscentur, quae omnino sentiri nequeunt, nisi
auditorem pronuntiator informet.

1V. Sextum sane librum quem emendatum reperi ‚ ubi
est omnis fructus caeterorum ‚ non distuli mittere chari—
tati tuae : fortassis ipse tuam non multum refugiet gravi-
tatem. Nam superiores quinque vix filio nostro et condia-
cono Juliano ‚ quoniam et ipse jam nobiscum commilitat,
lectione et cognitione digni videbuntur. Quem quidem ‚
non audeo dicere, plus amo quam te ‚ quia nec veraciter
dico; sed tamen audeo dicere, plus desidero quam te.
Mirum videri potest, quemadmodum quem pariter amo,
amplius desiderem 3 sed hoc mihi facit spes amplior vi-
dendi eum ε puto enim quod si ad nos te jubente vel
mittente venerit ‚ et hoc saciet quod adolescentem decet,
maxime quia nondum curis majoribus detinetur, et te
ipsum mihi expeditius apportabit. Quibus numeris con-
sistantversus Davidici non scripsi, quia nescio. Neque
enim ex hebraea lingua ‚ quam ignoro ‚ potuit ctiam nu·-
meros interpres exprimere, ne metri necessitate ab inter-
pretandi veritate amplius , quam ratio sententiarum sine-
bat ‚ digredi cogeretur : certis tamen eos constare numeris,
credo illis qui eam linguam probe callent. Amavit enim
vir ille sanctus musicam piam et in ea studia non magis
ipse quam ullus alius auctor accendit. Habitetis omnes in
aeternum in adjutorio Altissimi , qui habitatis unanimes
in domo, pater materque fratres filiorum, et cuncti unius
Patris filii, memores nostri.

