Erlsrom. Lxxr. 37

IV. Ego sane te mallem graecas potius canonicas nobis
interpretari Scripturas, quae Septuaginta interpretum
perhibentur. Perdurum erit enini , si tua interpretatio per
multas Ecclesias frequentius ‹toeperit lectitari, quod a
graecis Ecclesiis latinae Ecclesiae dissonabunt ‚ maxime quia
facile contradictor convincitur graeco prolato libro ‚ id
est, linguae notissimae. Quisquis autem in co‚ quod ex
hebraeo translatum est ‚ aliquo insolito permotus suerit ,
et falsi crimen intenderit3 vix aut nunquam ad hebraea
testimonia pervenietur, quibus defendatur objectum.
Quod si etiarn perventum fuerit, tot latinas et graecas
auctoritates damnari quis ferat? Huc accedit, quia etiam
consulti Hebraei possunt aliud respondere: ut tu solus
necessarius videaris , qui etiam ipsos possis convincere :
sed tamen quo judice mirum si potueris invenire.

V. Nam quidam frater noster episcopus, cum lectitari
instituisset in Ecclesia, cui praeest, interpretationem tuam,
movit quiddam longe aliter abs te positum apud Jonam
prophetam43 quam erat omnium sensibus memoriaeque
inveteratum ‚ et* tot aetatum successionibus decantatum.
Factus est tantus tumultus in plebe, maxime graecis ar-
guentibus et inclamantibus calumniam falsitatis, ut co·-
geretur episcopus (ea quippe civitas erat) Judaeorum
testimonium flagitare. Utrum autem illi imperitia an ma-
litia, noc esse in hebraeis codicibus reponderunt, quod
et graeci et latini habebant atque dicebant. Quid plura?
Coactus est homo velut mendositatem corrigere, volens,
post magnum periculum, non remanere sine plebe. Unde
etiam nobis videtur. aliquando te quoque in nonnullis
falli potuisse. Et vide hoc quale sit, in eis litteris, quae
non possunt collatis usitatarum linguarum testimoniis
emendari.

¹ Joan. tv, 6.

