296 s. Aucus'rim Erlscom

Quae non quasi seque peccantibus, ac si petulantius
locuti sint3 scd de scelere immanissimo atque impio
recte poenitentibus christiano jure debetur. Tu vero vir
merito laudabilis, ne quaeso ista paradoxa Stoicorum
sectanda doceas paradoxum tuum, quem tibi optamus
vera pietate ac felicitate grandescere. Nam quid genero-
sus adolescens sapere iniquius a et tibi ipsi periculosius
potest⁷ quam si convicio in quemlibet extraneum jaculato,
non dico parricidium sed ipsum in patrem convicium
coaequaverit ,3

XVL Convenienter itaque apud nos pro civibus tuis
agis, ingerendo nobis misericordiam Christianorum, non
duritiam Stoicorum ε quae causae a te susceptae, non
modo nihil suffragatur , verum etiam multum adversa-
tur. Nam ipsam misericordiam, quam si non habeamus,
nulla tua petitione ‚ nullis illorum precibus flecti poteri-
mus, in vitio Stoici ponunt, eamque a sapientis animo
penitus expellunt ‚ quem prorsus ferreum et inflexibilem
volunt. Melius itaque tibi occurreret de tuo Cicerone
quod diceres, qui Caesarem laudans ‚ « Nulla, inquit,
de virtutibus tuis admirabilior , vel gratior misericordia
est 1. >2 Quanto magis debet ea in Ecclesiis praevalere,
quando eum sequuntur qui dixit ς « Ego sum via2 3 ’³ et
legunt ‚ « Universae viae Domini misericordia et veritas 3.»
Noli ergo metuere innocentibus ‚ ne moliamur exitium ‚
qui nec nocentes volumus ad dignum supplicium Per-
venire : prohibente nos illa misericordia, quam in Christo
cum veritate diligimus. Sed qui vitiis nutriendis parclt
et fovet , ne contristet peccantium voluntatem , tam non
est misericors, quam quinon vult cultrum rapere puero,
ne audiat plorantem , et non timet, ne vulneratum do-
leat vel extinctum. Serva ergo tempori opportuno quod

¹ Orat. pro Q. Ligario. -- 2 Joan. xxv, 6. -= 3 Psal. xxtvs ¹⁰·

