EPISTOLA cxvr. 231

in regione viventium ‚ et in vera pace securorum ac sine
fine manentium gaudiorum.

II. Sancti fratris et coepiscopi mei Bonifacii petitio-
nem tuae rursus charitati commendo, ne forte nunc fieri
possit quod ante non potuit. Cum enim posset sine ulla
forsitan quaestione quod praecessor ejus, quamvis sub
alieno nomine ‚ comparaverat. et suh ecclcsiae nomine
possidere jam coeperat, consequenter etiam ipse retinere:
nolumus tamen, quoniam fisci debitor fuit , hunc scru-
pulum habere in conscientia. Neque enim fraus ista,=
quia fisco fiebat, ideo non fiebat. Et ille quidem Paulus,
postquam episcopus factus est, renuntiaturus suis omni·
bus rebus propter immensum cumulum fiscalium debi÷
torum ‚ exacta quadam cautione, in qua certum ei pon-
dus debebatur argenti, hos exiguos agellos, unde victum
sustentaret, tanquam Ecclesiae comparavit, sul) nomine
tunc potentissimae domus, ut etiam ex ipsis, morem
suum sequens, cum fisco non solveret, nullas exactorum
molestias pateretur. Iste autem qui eidem ecclesiae illo
defuncto est ordinatus , timuit hos agros suscipere: et
cum posset pro solis fiscalibus debitis, quae de memora-
tis, possessiunculis ille contraxerat, imperiale benefi-
cium postulare, totum maluit confiteri, quod eas Paulus
de argento proprio, cum esset fisco obnoxius, de hastario
emerat t ut eas ecclesia, si fieri potest, non occulta epis-
copi iniquitate ‚ sed manifesta Christiani Imperatoris
liberalitate possideat. Quod si fieri non potest, melius
inopiae laborem servi Dei tolerant, quam ut necessa-
riorum facultatem cum conscientia fraudis obtineant.

Ill. Ad hoc tuum suffragium petimus impartiri dig-
neris ι quia id quod primo impetratum est, noluit alle-
gare, ne iterum supplicandi sibi intercluderetfacultatem:

non enim erat ad desiderata responsum. N une vero cum

