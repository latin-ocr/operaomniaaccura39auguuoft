EplsTOLA ειν. 293

tanquam ex prophetico carmine se accepisse confessus
est ε

Te duce ‚ si qua manent sceleris vestigia nostri,
Irrita perpetua solvent formidine terras ¹.

Hoc enim duce, solutis omnibus dimissisque peccatis,
hac via ad coelestem patriam pervenitur, cuj us habita-
tione cum eam tibi amandam , quantum potui‚ commen-
darem, admodum delectatus es.

XII. Sed quia dixisti, quod omnes eam legem diversis
viis et tramitibus appetant; vereor ne forte , cum putas
etiam illam viam ‚ in qua nunc constitutus es, eo tendere,
pigrior sis ad eam tenendam , quae illuc sola perducit.
Sed rursus verbum quod posuisti diligenter attendens ,
videor mihi tuam non imprudenter aperire sententiam:
neque enim dixisti, quam omnes leges diversis viis et
tramitibus assequuntur, aut ostendunt, aut inveniunt,
aut ingrediuntur , aut obtinent, aut aliquid ejusmodi,
sed dicendo, «Appetunt‚» librato verbo , atque per-
penso , non adeptionem significasti, sed adipiscendi cu-
piditatem. Ita nec illam. quae vera est, exclusisti. nec
alias, quae falsae sunt, admisisti: et illa quippe appetit,
quae perducit, nec perducit , omnis , quae hoc appetit ;
quo quisquis perducitur, sine ulla dubitatione beatus est.
Beati autem omnes esse volumUS‚ hoc est, appetimus ,
nec tamen omnes qui volumus possumus, hoc est, quod
quod appetimus, adipiscimur. Ille eigo adipiscitur, qui
viam tenet, non solum qua id appetit, sed qua etiam
pervenitur, relinquens alios in itineribus {ppetendi, sine
fine adipiscendi. Quoniam nec error esset si nihil appe-
teretur, nec si appetita veritas teneretur. Si vero diver-
sas vias ita dixisti, ut non intelligamus adversas , sicut

¹Virg. Eglog. ιν, 13, 14.

