ErtsroLA cxxxvu. 509

tias , uterum virginalem non adventitio ‚ sed indigena
puerperio foecundavit; ipsa sibi animam rationalem, et
per eamdem etiam corpus humanum, totumque omnino
hominem in melius mutandum, nullo modo in deterius
mutata coaptavit : nomen humanitatis ab eo dignanter
assumenS‚ divinitatis ci largiter tribuens. Ipsa virtus per
inviolatae matris virginea viscera, membra infantis eduxit,
quae postea per clausa ostia membra juvenis introduxit.
Hic si ratio quaeritur , non erit mirabile : si exemplum
poscitur, non crit singulare. Demus Deum aliquid posse,
quod nos fateamur investigare non posse. ln talibus re-
bus tota ratio facti est potentia facientis,

IX. Jam illud qnod in somnos solvitur, et cibo alitur,
et omnes humanos sentit affectus, hominem persuadet
hominibus ‚ quem non consumpsit utique sed assumpsit.
Ecce sic factum est3 et tamen quidam haeretici, perverse
mirando laudandoque ejus virtutem, naturam humanam
in eo prorsus agnoscere noluerunt, uhi est omnis gratiae
commendatio, qna salvos facit credentes in se, profundos
thesauros sapientiae et scientiae confinem, et fide mentes
imbuens, quas ad aeternam contemplationem veritatis
incommutabilis provehat. Quid si Omnipotens hominem
ubicumque formatum non ex materno utero crearet, sed
repentinum inferret aspectibus? Quid si nullas ex par-
vulo in juventam mutaret aetates, nullos cibos , nullos
caperet somnos; nonne opinionem confirmaret erroris,
nec hominem verum suscepisse ullo modo crederetur3 et
dum omnia mirabiliter facit, auferret quod misericordi-
ter fecit? Nunc vero ita inter Deum et homines Me-
diator apparuit, ut in unitate personae copulans utram-

que naturam , et solita sublimaret insolitis, et insolita
solitis temperaret.

