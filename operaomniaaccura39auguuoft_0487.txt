nrisrota cxxx. [277

enim valde magnum est, sed nos acl capiendum parvi et
angusti sumus. Ideo nobis dicitur , « Dilatamini , ne sitis
» jugum ducentes cum infidelibus 1. » Tanto quippeillud
quod valde magnum est quod nec oculus vidit, quianon
est color; nec auris audivit, quia non est sonus; nec in
cor hominis ascendit 2 , quia cor hominis illuc debet as-
cendere , sumemus capacius , quanto id et fidelius cre-
dimus , et speramus firmius , et desideramus ardentius.

XVIII. In ipsa ergo fide et spe et charitate continuato
desiderio semper oramus. Sed ideo per certa intervalla
horarum et temporum etiam verbis rogamus Deum , ut
illis rerum signis nos ipsos admoneamus ; quantumque in
hoc desiderio profecerimus nobis ipsis innotescamus , et
ad hoc augendum nos ipsos acrius excitemus. Dignior
enim sequetur effectus , quem ferventior praecedit affec-
tuS. Ac per hoc et quod ait Apostolus , «Sine intermis-
›> sione orate-³, » quid est aliud quam beatam vitam ,
quae nulla nisi aeterna est ‚ ab eo qui eam solus dare po·-
test , sine intermissione desiderate? Semper ergo hanc a
Domino Deo desideremus et oramus semper. Sed ideo ab
aliis curis atque negotiis , quibus ipsum desiderium quo-
dam modo tepescit , certis horis ad negotium orandi
mentem revocamus, verbis orationis nos ipsos admonen-
tes in id , quod desideramus , intendere , ne quod tepes-
cere coeperat ‚ omnino frigescat, et penitus extinguatur ,
nisi crebrius inflammetur. Unde et illud quod idem A pos·
tolus ait, « Postulationes vestrae innotescantapud Deum—'⁸92
non sic accipiendum est, tanquam Deo innotescant, qui
eas et antequam essent utique noverat , sed nobis inno-
tescant apud Deum per tolerantiam , non apud homines
per jactantiam. Aut forte etiam innotescant Angelis qui
sunt apud Deum, ut quodam modo eas offerant Deo , et

¹ 2 Cor. vi, xl.. - 2Id. 11, 9. — ³ ι Thess. v216. — ⁴ Philip. iv, 6.

